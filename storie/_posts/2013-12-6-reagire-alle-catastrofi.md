---
layout: story
title: Reagire alle catastrofi, salvare vite
person: Tyler Machado, giornalista 
country: Philippines
image: /assets/img/philippines-story.jpg
altText: Le agenzie internazionali hanno coordinati i soccorsi a terra dopo il tifone Haiyan/Yolanda, nella repubblica delle Filippine, novembre 2013; alcuni eventi di mapping online a distanza hanno sostenuto il lavoro di soccorso. Foto di Andrew Robertson (SPC), US Army.
caption: Le agenzie internazionale hanno coordinato i soccorsi a terra dopo il tifone Haiyan/Yolanda, nella repubblica delle Filippine, novembre 2013; eventi di mapping online a distanza hanno sostenuto il lavoro di soccorso. Foto di Andrew Robertson (SPC), esercito degli Stati Uniti.
twitterDescription: "Prima che il tifone Haiyan portasse il suo carico di distruzione, i mapper erano già all'opera. #MapGive"
twitterImage: "/assets/img/philippines-story.jpg"
ogDescription: "Leggi come i mapper hanno aiutato la popolazione a seguito del tifone Haynan del 2013 nelle Filippine."
ogImage: "/assets/img/philippines-story.jpg"
emailSubject: Prima che il tifone Haiyan portasse il suo carico di distruzione, i mapper erano già all'opera.
emailDescription: "Nel novembre 2013, l'Humanitarian OpenSteetMap team (HOT) ha iniziato ad attivare mapper volontari anche prima che il super-tifone Haiyan colpisse le Filippine per raccogliere una base di dati geografici."
---

Nel novembre 2013, l'<a href="http://hot.openstreetmap.org/" 
target="_blank">Humanitarian OpenSteetMap team</a> (HOT) ha iniziato ad 
attivare mapper volontari anche prima che il super-tifone Haiyan colpisse le 
Filippine per raccogliere una base di dati geografici.

Circa 1.600 volontari hanno aggiunto rapidamente circa 4,5 milioni di 
modifiche alla mappa di base. Queste informazioni hanno fornito dei dati 
critici al fine di valutare i danni alle infrastrutture, portare la gente nei 
centri di evacuazione e negli ospedali e per il trasporto dei materiali di 
soccorso di emergenza. In tutto il mondo si sono fatti appelli ai volontari 
per contribuire agli sforzi di mappatura, organizzando dei raduni chiamati 
"Crisis Camp". La giornalista Tyler Machado ha descritto così la sua 
esperienza in un Crisis Camp in Vermont.

Estratto da (<em>in inglese</em>) "<a href=
"http://www.7dvt.com/2013vermonters-help-philippines-relief-effort-digital-map-making" 
target="_blank">I cittadini del Vermont aiutano le operazioni di soccorso nelle 
Filippine costruendo una mappa digitale</a>, <em>"Seven Days,</em> quotidiano 
del <em>Vermont</em>, del 20 Novembre 2013:

È passata una settimana da quando il super tifone Haiyan ha colpito, ed ho 
preso parte ad un team globale di volontari che effettuano un lavoro di 
mappatura di emergenza nelle zone inesplorate dell'isola di Negros nelle 
Filippine. Il mio compito è stato quello di indicare i profili degli edifici, 
o dove si trovavano prima che la tempesta li spazzasse via. La nostra squadra 
si è suddivisa il lavoro ed ognuno di noi si è occupato di un blocco di circa 
due chilometri quadrati.

Non ero sul posto, nelle Filippine; stavo lavorando con il mio portatile [...] 
a Burlington. Mi dividendo la stanca con circa altri 20 volontari; mentre 
diverse altre centinaia erano collegati online, sparsi in tutto il mondo. Il 
gruppo presente a Burlington includeva professionisti dei sistemi informativi 
geografici, ma anche studenti, smanettoni locali ed altre persone senza 
nessuna esperienza nel campo della cartografica.

Il nostro lavoro come volontari era semplice: utilizzare uno strumento per la 
creazione di mappe completamente online chiamato OpenStreetMap per tracciare 
elementi a partire dalle foto satellitari delle aree delle Filippine colpite 
dal tifone e salvarli nel database della mappa. Abbiamo tracciato strade e 
fiumi ed abbiamo delineato i profili degli edifici - indicando con delle note 
aggiuntive nei metadati quando l'edificio sembrava essere ridotto ad un cumulo 
di macerie.

OpenStreetMap è il software web-based preferito dai cartografi benefattori: 
immaginate le funzionalità di Google Maps in combinazione con la libertà per 
cui "chiunque può modificare" tipica di Wikipedia. È un progetto totalmente 
open-source, e (a differenza di molte altre mappe, online o cartacee) i dati 
sono liberi per tutti e per ogni scopo, indipendentemente dalla loro 
destinazione d'uso.

Le mie mappe non sono state scritte nella pietra: i contributori di 
OpenStreetMap possono controllare il lavoro degli altri utenti ed effettuare 
delle correzioni, se necessario. Gli utenti più esperti possono rivedere quelle
modifiche e validarle nel database.

È facile dare per scontata la disponibilità di ampie informazioni geografiche 
nel mondo sviluppato, ma nelle zone rurali delle Filippine, dove Haiyan ha 
colpito più duramente, spesso gli operatori umanitari non dispongono di mappe 
dettagliate e complete. "La mia ipotesi è che molte delle strade primarie e 
secondarie fossero disponibili", racconta Hegman. "Ma le strade terziarie ed i 
sentieri e gli edifici? Niente da fare. Questo è qualcosa che [gli operatori 
che stavano lavorando] per il soccorso di emergenza non avrebbe mai potuto 
avere."

Ovviamente, il semplice atto di tracciare delle strade sulla mappa non aiuta i 
filippini colpiti dal tifone a salvarsi. La mappatura delle situazioni di 
emergenza fatta da volontari distribuiti a livello globale è utile perché guida
l'opera di soccorso che avviene sul posto. Il software di OpenStreetMap 
incoraggia quest'uso; un visualizzatore permette di mostrare le mappe in 
modalità "umanitaria", una particolare visualizzazione che evidenzia le strade
e gli edifici danneggiati segnalati dai contributori.

Ho già perso il conto di quali parti della mappa ho modificato - il sito HOT,
<a href="http://tasks.hotosm.org/" target="_blank">il gestore dei task di 
OpenStreetMap</a> , ora mi assegna nuovi compito ogni volta che lo visito.
Finché ci saranno percorsi attraverso i campi di canna da zucchero e sulle 
montagne delle Filippine, ci sarà ancora lavoro da fare - e spero che ciò che 
è stato fatto finora abbia reso le operazioni di soccorso più utili per le 
persone che vivono lì.
